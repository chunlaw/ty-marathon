__長度：19.2公里__&emsp;&emsp;難度：⭐️⭐️⭐⭐️⭐️

## 路線
從青衣碼頭出發， 沿海傍到青衣東北公園盡頭，回頭經青衣西路上山，然後沿青衣路落山跑至西草灣路。沿西草灣路跑向聯合船塢。回頭接駁在青衣路跑向北跑，再在青強街陡坡 來回跑，繼續沿青衣路及清秀路跑到昂船洲大橋橋底，經青衣航運路跑回藍澄灣。從藍澄灣回到青衣碼頭，就終於完啦

## 簡評
青衣六徑中最高難度嘅路線，難點包括距離長、斜坡陡，以及缺乏補給點。所以路線只供有經驗的跑手 挑戰。好彩青衣19環島路線有數個來回跑同兜路位，島民可以按自己能力與狀態適量減少距離。同樣，西草灣路部分路段要靠馬路跑，路線上平日多車廢他較多，所以建議假日前往 。有需要可配戴反光帶 或頭燈 ，讓來回車輛可見到自己， 以策安全。

## 路線特色
✅ 大家講得啱，點路線真係好似企鵝

✅ 專登跑入西草灣路，當然係為咗睇青馬大橋 ！雖然平時只能夠喺渣打馬拉松先可以上到青馬大橋跑步，但其實只要去到西草灣路嘅聯合船塢一帶，都可以見到靚靚青馬橋景色。日頭同夜晚各有各好睇！

✅ 青強街可能係全青衣最少行人的路段。青強街是青衣少見的10%斜坡，與寮肚路同樣是難度較高的斜坡。但青強路前後都是青衣路的長命斜 ，真係少啲意志力都唔得！

✅ 青衣可謂香港的燃料重鎮，因為香港五個主要油庫均設於青衣。所以跑步時，好似跑極都喺見到一個個巨型圓柱油庫。

✅ 在青衣六徑中，青衣19環島徑覆蓋了青衣較大面績與包含了不同的跑步環境 ，公園、海傍、長命斜、工業區、油庫、住宅等等。如果想一次過體驗青衣不同面貌，青衣19環島徑絕對不容錯過！

__補水點：__
1. 青衣碼頭7仔
2. 青衣東北公園
3. 青衣西站油站
4. 青衣路與青尚路交界的油站
5. 藍澄灣7仔

## 緊急撤退點

88M小巴 （來往聯合船廠 <=> 葵芳站，小巴會經過青衣路、美景花園及長青商場）
挑戰青衣19環島徑的島民，請先確保自己有足夠體能應付長跑。切勿勉強挑戰
